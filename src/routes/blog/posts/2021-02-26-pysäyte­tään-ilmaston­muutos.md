---
title: Pysäyte­tään ilmaston­muutos
date: 2021-02-26T20:49:38.511Z
description: ??
tags:
  - fossiiliset
---
Ilmastonmuutoksen torjunnalla on kiire. Ilmaston lämpenemisen pysäyttäminen 1,5 asteeseen on aikamme tärkein tehtävä.

Meidän on korvattava fossiiliset polttoaineet uusiutuvilla, lisättävä hiilinieluja ja panostettava raideliikenteeseen. Samalla ilmastoteot tarjoavat mahdollisuuksia uusien työpaikkojen ja elinkeinojen synnyttämiseen.

Vihreiden tavoitteena on hiilineutraali Suomi vuoteen 2030 mennessä. Se tarkoittaa sitä, että Suomen hiilinielut sitovat ilmakehästä hiilidioksidia yhtä paljon kuin sinne päästämme. Pian sen jälkeen on tavoiteltava negatiivisia päästöjä, eli hiiltä on sidottava ilmakehästä enemmän kuin sitä päästetään.

## Asetetaan eräpäivä fossiili­sille

Fossiilisten polttoaineiden käyttämiselle on asetettava eräpäivät: kivihiilelle ja turpeelle 2020-luvulla, maakaasulle ja liikennepolttoaineille 2030-luvulla.

Valtio tukee fossiilisten polttoaineiden käyttöä ja tarjoaa verohelpotuksia yhteensä yli miljardilla eurolla – tämä on kestämätöntä. Näiden ilmastolle haitallisten tukien alasajo pitää aloittaa heti ja saattaa loppuun 10 vuoden kuluessa. Kaikista haitallisimmat yritystuet on ajettava alas jo tällä hallituskaudella, ja tukia on ohjattava kestävämpiin ratkaisuihin.

Suomen täytyy toimia aktiivisesti myös kansainvälisillä areenoilla. On syytä nostaa Euroopan unionin päästövähennystavoite vähintään 65 prosenttiin vuoteen 2030 mennessä ja kiristää päästökauppaa.